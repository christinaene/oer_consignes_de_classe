# Consignes de classe

  

Ο Ανοικτός Μαθησιακός Πόρος (OER) αφορά στην διευκόλυνση της διδασκαλίας της Γαλλικής Γλώσσας στο Δημοτικό και το Γυμνάσιο. Πρόκειται για μια δραστηριότητα πολλαπλών επιλογών στη οποία οι μαθητές/τριες καλούνται να επιλέξουν τη σωστή απάντηση σε ερωτήσεις σχετικές με την επικοινωνία μεταξύ εκπαιδευτικού και μαθητών στην τάξη. Αφορά στην εκμάθηση και εμπέδωση του βασικού λεξιλογίου που χρησιμοποιείται κατά τη διάρκεια του μαθήματος των Γαλλικών η χρήση του οποίου δίνει τη δυνατότητα σε όλους τους μαθητές και τις μαθήτριες να χρησιμοποιούν τα Γαλλικά σε σχεδόν αυθεντικές καταστάσεις, π.χ. για να ζητήσουν διευκρινίσεις, να ανταποκριθούν σε εντολές ή αιτήματα του/της διδάσκοντα/ουσας, π.χ. να γράψουν, να διαβάσουν, να επαναλάβουν κλπ.

  

Ο πόρος μπορεί να χρησιμοποιηθεί είτε κατά τη διάρκεια της διδασκαλίας, είτε στο πλαίσιο της αντεστραμμένης τάξης.

  

Στην ανάπτυξη του πόρου χρησιμοποιήθηκαν προδιαγραφές προσβασιμότητας στο εκπαιδευτικό υλικό. Όλα τα κείμενα και οι εικόνες είναι σχεδιασμένα έτσι ώστε να μπορούν να διαβαστούν από αναγνώστες οθόνης.

  

Ο πόρος αναπτύχθηκε με το σύστημα συγγραφής λογισμικού ανοικτού κώδικα (open source) h5p:

-   [https://h5p.org/](https://h5p.org/)
    
-   [https://app.lumi.education/](https://app.lumi.education/)
    

  

Είναι άμεσα διαθέσιμος μέσω του αποθετηρίου “Φωτόδεντρο”:

-   [https://photodentro.edu.gr/ugc/r/8525/2957](https://photodentro.edu.gr/ugc/r/8525/2957)
    

  

Ο κυρίως φάκελος περιέχει το αρχείο που παράγει το σύστημα συγγραφής. Περιέχονται δύο υποφάκελοι:

-   html, που περιλαμβάνει τον πόρο σε μορφή που μπορεί να ενσωματωθεί σε οποιονδήποτε διακομιστή υπερμέσων (web server)
    
-   scorm, που περιέχει τον πόρο σε μορφή που μπορεί να χρησιμοποιηθεί σε οποιοδήποτε σύστημα διαχείρισης μάθησης (LMS - Learning Management System) που υποστηρίζει το πρότυπο SCORM, π.χ. e-class, moodle κ.α.
    

  

Ο πόρος διατίθεται με άδεια Creative Commons, [Attribution-NonCommercial-ShareAlike 4.0 International](http://creativecommons.org/licenses/by-nc-sa/4.0) (CC BY-NC-SA 4.0).
