# Consignes de classe

  
Ο Ανοικτός Μαθησιακός Πόρος (OER) αφορά στη διευκόλυνση της εκμάθησης και της διδασκαλίας της Γαλλικής Γλώσσας στο Δημοτικό και το Γυμνάσιο. Σκοπός  της δραστηριότητας είναι η αύξηση του βαθμού αυτονομίας των μαθητών/τριων κατά την εκμάθηση της Γαλλικής γλώσσας και η συχνότερη χρήση αυτής στην τάξη, κατά το δυνατόν σε αυθεντικότερες επικοινωνιακές περιστάσεις. 


Πρόκειται για μια δραστηριότητα πολλαπλών επιλογών που στοχεύει στην εκμάθηση και την εμπέδωση βασικού λεξιλογίου πάνω στην κατανόηση εκφωνήσεων και την εκτέλεση απλών εντολών στα Γαλλικά. Μέσα από τη δραστηριότητα αυτή, οι μαθητές/τριες εξοικειώνονται με το πως να ζητούν διευκρινίσεις από τον/ την διδάσκοντα/ουσα στα Γαλλικά,  να του/της ζητήσουν να επαναλάβει κάτι που δεν κατάλαβαν, να ζητούν και να παίρνουν τον λόγο, να συνεργάζονται στην ομάδα χρησιμοποιώντας τη Γαλλική Γλώσσα. 

  

Ο πόρος μπορεί να χρησιμοποιηθεί είτε κατά τη διάρκεια της διδασκαλίας, είτε στο πλαίσιο της αντεστραμμένης τάξης.

  

Στην ανάπτυξη του πόρου χρησιμοποιήθηκαν προδιαγραφές προσβασιμότητας στο εκπαιδευτικό υλικό. Όλα τα κείμενα και οι εικόνες είναι σχεδιασμένα έτσι ώστε να μπορούν να διαβαστούν από αναγνώστες οθόνης.

  

Ο πόρος αναπτύχθηκε με το σύστημα συγγραφής λογισμικού ανοικτού κώδικα (open source) h5p:

-   [https://h5p.org/](https://h5p.org/)
    
-   [https://app.lumi.education/](https://app.lumi.education/)
    

  

Είναι άμεσα διαθέσιμος μέσω του αποθετηρίου “Φωτόδεντρο”:

-   [https://photodentro.edu.gr/ugc/r/8525/2957](https://photodentro.edu.gr/ugc/r/8525/2957)
    

  

Ο κυρίως φάκελος περιέχει το αρχείο που παράγει το σύστημα συγγραφής. Περιέχονται δύο υποφάκελοι:

-   html, που περιλαμβάνει τον πόρο σε μορφή που μπορεί να ενσωματωθεί σε οποιονδήποτε διακομιστή υπερμέσων (web server)
    
-   scorm, που περιέχει τον πόρο σε μορφή που μπορεί να χρησιμοποιηθεί σε οποιοδήποτε σύστημα διαχείρισης μάθησης (LMS - Learning Management System) που υποστηρίζει το πρότυπο SCORM, π.χ. e-class, moodle κ.α.
    

  

Ο πόρος διατίθεται με άδεια Creative Commons, [Attribution-NonCommercial-ShareAlike 4.0 International](http://creativecommons.org/licenses/by-nc-sa/4.0) (CC BY-NC-SA 4.0).
